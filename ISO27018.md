# ISO 27018 & Cloud Governance

## Inhoud
* Wat voor standaard/framework is ISO 27018.
* Hoe dit bijdraagt aan de Governance van Cloud processen, componenten, services, business en
de mensen die ermee werken
* Worden alle aspecten die met Governance te maken hebben
afgedekt met ISO 27018
* Sterke punten en zwakke punten
* Wat doen de grote public Cloud providers eigenlijk met deze standaard/framework?
Conformeren zij zich hieraan?

## **Wat voor standaard/framework is ISO 27018**

ISO 27018 is eigenlijk uitwerking van de privacy standaard ISO 27002, maar met name een standaard dat richtlijnen biedt voor de bescherming van persoonlijke gegevens in de Cloud. Het richt zich voornamelijk op de Cloud service providers en door middel van deze standaard eisen kunnen zij de privacy van hun klanten beschermen. In de VS wordt deze vorm van privacy data ook wel Persoonlijke Identificeerbare Informatie (PII) genoemd.

![alt text](https://cdn.sketchbubble.com/pub/media/catalog/product/optimized1/d/2/d2d659037ca61b2b10d88454e734389192b5b6bcd40f06649c854b9684226337/iso-27018-slide1.png)

Bron: ISO 27018. (z.d.). https://cdn.sketchbubble.com/pub/media/catalog/product/optimized1/d/2/d2d659037ca61b2b10d88454e734389192b5b6bcd40f06649c854b9684226337/iso-27018-slide1.png

## **Hoe draagt ISO 27018 bij aan de Governance van Cloud processen, componenten, services, business en de mensen die ermee werken**

ISO 27018 draagt door middel van de bescherming en privacy van persoonsgegevens bij aan de Governance van Cloud processen, componenten, services, business en de mensen die ermee werken. Doordat het alleen gericht is op de bescherming en privacy van persoonsgegevens levert het een klein deel aan het geheel van Governance. 

Het helpt organisaties om de risico op een datalek te verminderen, wanneer er een incident is dan is de CSP hiervoor verantwoordelijk. Hiermee kan er gezegd worden dat ISO 27018 zich niet richt op aspecten van Governance als bijvoorbeeld risicomanagement en monitoring. Het richt zich echt alleen op data met de privacy en beveiliging hiervan.

![alt text](https://docs.snowsoftware.com/commander/Resources/Images/Solutions-Diagrams-Cloud-Governance-scaled.png)

Bron: Snow Software. (z.d.). Cloud Governance. https://docs.snowsoftware.com/commander/Resources/Images/Solutions-Diagrams-Cloud-Governance-scaled.png



## **Worden alle aspecten die met Governance te maken hebben afgedekt met ISO 27018**

Volgens Atzema, H. (2019, 21 november) zijn onder andere deze belangrijke eisen in de norm opgenomen: 

* **Toestemming**: er mogen alleen persoonsgegevens worden verwerkt indien de klant hier opdracht voor heeft gegeven, met name gebruik van persoonsgegevens voor marketingdoeleinden is alleen toegestaan na expliciete toestemming.
* **Beheer**: klanten moeten te allen tijde de mogelijkheid hebben om het beheer te voeren over hun persoonsgegevens.
* **Transparantie**: clouddienstverleners moeten hun klanten duidelijk informeren over waar de persoonsgegevens staan opgeslagen. Indien er gebruik gemaakt wordt van onderaannemers dan dient dit bekend gemaakt te worden en zal de clouddienstverlener hier heldere afspraken mee moeten maken over de verwerking van persoonsgegevens.
* **Communicatie**: in het geval van een datalek dient de klant op een juiste wijze op de hoogte gehouden te worden en moet er ondersteuning plaatsvinden bij de communicatie naar de betrokkenen toe.
* **Personeel**: iedere medewerker van de clouddienstverlener die toegang heeft tot de persoonsgegevens zal een geheimhoudingsverklaring ondertekenen.
* **Overheid**: indien er overheidsinstanties zoals politie en justitie toegang heeft verkregen tot de persoonsgegevens van klanten dan is de clouddienstverlener verplicht dit te melden.

Als we kijken naar de ISO 27018 en Governance is de standaard maar een klein onderdeel van de Governance. Governance houdt zich meer bezig met zaken dan alleen de beveiliging van persoonsgegevens, het zorgt er juist voor dat je de dingen goed doet met de juiste tools die ervoor nodig zijn. Dan kun je zeggen dat de standaard ook wel als een aanvulling gezien kan worden.


## **Sterke punten en zwakke punten**

Als er gekeken wordt naar de richtlijnen van ISO 27018 dan kan er al een conclusie getrokken worden, het richt zich alleen op de bescherming van persoonsgegevens. Ondanks dat het een aanvulling is op bescherming van data, is dit zeker een zwakke punt in het geheel. Naast de eenzijdige richting op bescherming van persoonsgegevens van ISO 27018 is deze standaard alleen gericht op Cloud service providers.

Naast deze zwakke punten heeft de standaard ISO 27018 een aantal sterke punten zoals:

-	Het gebruik maken van een CSP met ISO 27018 geeft een vertrouwen op de bescherming van persoonsgegevens;
-	Het is een internationale standaard, het wordt wereldwijd toegepast;
-	De richtlijnen van de standaard komen in aanmerking met de AVG wet. 



## **Wat doen de grote public Cloud providers eigenlijk met deze standaard/framework? Conformeren zij zich hieraan?**

Volgends Chad Woolf (AWS Obtains ISO 27018 Privacy Certification, 2022) heeft AWS in oktober 2015, ISO 27018 onderdeel gemaakt van hun certificeringsprogramma. In afstemming op de standaard bieden zij zekerheid aan dat:

- Klanten controle hebben over hun content;
- Inhoud van klanten wordt niet gebruikt voor ongeoorloofde doeleinden;
- Fysieke media worden vernietigd voordat ze de AWS-datacenters verlaten;
- AWS klanten de middelen biedt om hun inhoud te verwijderen;
- AWS de inhoud van klanten niet openbaar maakt, tenzij dit vereist is om te voldoen aan een rechtsgeldig en bindend bevel.

Door het afstemmen op de standaard kan AWS garanderen dat hun regions en edge locaties onder de scope van de standaard vallen.

Naast AWS heeft Microsoft zich ook niet laten liggen als het gaat om de ISO 27018 standaard. Microsoft Azure en Azure Germany worden jaarlijks gecontroleerd op het naleven van de ISO/IEC 27001 en ISO/IEC 27018 door een externe partij. Deze controle (audit) biedt een onafhankelijke validatie op het effectief werken en aanwezig zijn van de standaard. Door deze controles biedt Microsoft de standaard aan in onder andere Azure en Office 365.


---
# Bronnenlijst

* Atzema, H. (2019, 21 november). ISO 27018, de nieuwe standaard voor privacy in de cloud?        https://www.ictrecht.nl/blog/iso-27018-de-nieuwe-standaard-voor-privacy-in-de-cloud

* Woolf, C. (2022, 9 juni). AWS Obtains ISO 27018 Privacy Certification. Amazon Web Services. https://aws.amazon.com/blogs/security/aws-obtains-iso-27018-privacy-certification/

* Robmazz, R. (2022, 20 december). ISO/IEC 27018 Code of Practice for Protecting Personal Data in the Cloud - Microsoft Compliance. Microsoft Learn. https://learn.microsoft.com/nl-nl/compliance/regulatory/offering-ISO-27018

### Geschreven door Hezron H.| Innovation - Cloud Governance | 1759397 | V3A 
